<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=windows-1251">
<meta name="Author" content="Вълко Бисерков">
<link href="red.css" rel="stylesheet" type="text/css">
<script src="../../multimedia.js" type="text/jscript" language="jscript"></script>
<title>Разпространение на обектите от Червената книга и консервационната значимост на дадена територия</title>
</head>
<body>
<div id="holder">
  <h1>Разпространение на обектите от Червената книга и консервационната значимост на дадена територия</h1>
  <p>През последните десетиления, белязани от тревогата и загрижеността на  обществото за опазване и съхранение на дивата природа, в публичното  пространство многократно се изтъква факта, че Бългрия е сред най-богатите на  биологично разнообразие държави в Европа. За широката аудитория обаче, в  повечето случаи, този факт си остава само абстрактна фраза. Мнозинството от  съотечествениците ни познават само малка част от това богатство и дори не могат  да си представят неговото многообразие. За това, когато изискванията за  опазване на биологичното разнообразие налагат ограничителни условия пред  определени несъвместими с тях дейности и инвестиционни намерения, се достига до  противопоставяне, което в голяма степен се дължи на ниска информираност по тези  въпроси. </p>
  <p> Днес разполагаме с необходимата информация и възможностти да онагледим за  широката публика значимостта на отделните части на страната ни за опазване на редки  и застрашени видове и хабитати, без проблемът да се примитивизира. </p>
  <p> За целта информацията за разпространението на целевите обекти от Червената  книга, 1095 вида растения, гъби и животни и 166 природни местообитания, е  обединена в три карти. В тях за всеки UTM квадрат, 10 х 10 km, са показани броя на целевите обекти, като колкото по-интензивно е  оцветен един UTM квадрат, толкова по-важен е той за съхраняване на природата. Същевременно  не трябва да се забравя, че ако определени видове или природни местообитания не  са посочени за даден район в настоящата Червена книга, това не е гаранция, че  те не се срещат на съответната територия. </p>
  <p> За правилното възприемане и интерпретиране на тези карти обаче, е  необходимо да се познават и отчитат използваните подходи при тяхното съставяне. </p>
  <p> Основният подход по отношение на съвременните находища, при съставяне на картата  за разпространението на растенията и гъбите, се състои в отразяването само на тези  находища, за които авторите са имали сигурни данни от последните 10 години  (Фиг. 1). В действителност често разпространението на тези видове е по-широко,  което е посочено и в текстовете на видовите статии. Ако бъде отразено на картата  и това тяхно разпространение, то броя на целевите видове в отделните квадрати значително  ще се увеличи. </p>
	<script type="text/javascript">
	    document.write('<img src="' + parser("Maps\\1-UTM_stats_plants.jpg") + '" width="1000" height="674" alt="Фиг. 1. Карта на разпространението по UTM 10 km грид на видовете растения и гъби от Червената книга на Република България.">')
    </script>
  <p>Фиг. 1. Карта на разпространението по UTM 10 km грид на видовете растения и гъби от Червената книга на Република България.</p>
  <p> При животните, поради големите възможностти за разселване и естествените циклични  изменения в числеността на техните популации е използван по-различен подход.  Присъствието в квадратите на целевите видове е отразено както в случаите,  когато видът е установяван със сигурност на тази територия през последните  години, така и когато има само по-стари данни за неговото присъствие, но там  продължават да са налице благоприятни условия за вида и няма&nbsp; бариери за заселване на въпросната територия  с екземпляри от заети съседни територии (Фиг. 2). </p>
	<script type="text/javascript">
	    document.write('<img src="' + parser("Maps\\2-UTM_stats_animals.jpg") + '"  width="1000" height="664" alt="Фиг. 2. Карта на разпространението по UTM 10 km грид на видовете животни от Червената гнига на Република България.">')
    </script>
  <p>Фиг. 2. Карта на разпространението по UTM 10 km грид на видовете животни от Червената гнига на Република България.</p>
  <p> При природните местообитания е следван моделът на доказаните находища чрез  теренни проучвания през последните 10 години или при използване на верифицирани  данни от лесоустроиствените планове, основно при по-широко разпространените  горски хабитати (Фиг. 3).</p>
	<script type="text/javascript">
	    document.write('<img src="' + parser("Maps\\3-BGmapSmall_Sum.jpg") + '" width="1000" height="708" alt="Фиг. 3. Карта на разпространението по UTM 10 km грид на природните местообитания от Червената гнига на Република България.">')
    </script>
  <p>Фиг. 3. Карта на разпространението по UTM 10 km  грид на природните местообитания от Червената гнига на Република България.</p>
  <p> И при трите карти трябва да се отчита фактът, че дори и едно точково  находище, което е с много малка площ в сравнение 100-те &nbsp;km2 на UTM квадрата, е основание за съответното  оцветяване на целия квадрат. Ако това  не се помни, може да се достигне до невярната представа, че на територията на  страната няма и един квадратен метър, който да не е зает от целеви вид или  природно местообитание. За да покажем една картина, която е по-близка до  реалностите, на Фиг. 4 са показани и силно повлияните от антропогенно  присъствие територии &ndash;населени места, индустриални зони, открити рудници,  кариери, обработваеми земи (без тези с трайни насаждения). Дори при този мащаб  на картата ясно се демонстрира каква голяма част от територията на страната е  заета преимуществено от човека и в нея природните местообитания са напълно  унищожени или силно деградирали.</p>
	<script type="text/javascript">
	    document.write('<img src="' + parser("Maps\\4-BGmapSmall_Sum_Antropo.jpg") + '" width="1000" height="626" alt="Фиг. 4. Карта на разпространението по UTM 10 km грид на природните местообитания от Червената гнига на Република България, като в бяло са показани силно повлияните от антропогенното въздействие територии.">')
    </script>
  <p>Фиг. 4. Карта на разпространението по UTM 10 km  грид на природните местообитания от Червената гнига на Република България, като  в бяло са показани силно повлияните от антропогенното въздействие територии.</p>
<p> Приложените карти показват и следните особенности в рапространението на  целевите видове и природни местообитания:</p>
  <p> 1. Над 90% от UTM квадратите са заети от целеви видове животни, като основните  концентрации от целевите видове животни са свързани с влажните зони &ndash;  Черноморското крайбрежие, поречието на р. Дунав и големите реки, както и  стоящите водоеми, езера, блата и язовири. От една страна това се предопределя  от факта, че във влажните зони е концентрирана основната част от биологичното  разнообразие в страната, особенно при такива консервационно значими и  многобройни групи като птиците, а от друга от факта, че влажните зони и техните  обитатели са под изключително силен антропогенен натиск, който често застрашава  съществуването на свързаните с влажните зони диви видове.</p>
  <p> 2. Над 60% от UTM квадратите са заети от целеви видове растения и гъби,  като основната част от целевите видове растения и гъби са свързани с  планинските и високопланински части на страната и Черноморското крайбрежие.  Това се дължи на унищожаването на голяма част от местообитанията на видовете в  ниските части на страната при построяване на селища, пътища, индустриални зони,  регулиране на речните корита, пресушаване на влажни зони и не на последно място  превръщането им в обработваеми земи, трайни насаждения и горски култури.  Същевременно високопланинските части, Черноморското крайбрежие и районите със  суб-медитеранско влияние&nbsp; са значими  резервоари на редки за страната видове и за ендемични видове, често представени  с изолирани и малки по площ находища, силно уязвими от антропогенно  въздействие.</p>
  <p> 3. Природните местообитания, въпреки че са най-малобройни като целеви обекти,  в сравнение с групите на животните и растенията, имат голяма плътност на  покритие на територията на страната &ndash; само 9 квадрата са без покритие, като 4  от тях са с непълни размери, поради попадането им в клина на грида. Това почти  100 % покритие се дължи на факта, че част от растителни видове, които сами по  себе си не са застрашени от изчезване, формират природни местообитания с висока  консервационна стойност. От друга, дори в равнинните, в хълмистите и в предпланински  части на страната са останали изолирани фрагменти от природни местообитания,  често свързани с непригодните за земеделие и горско стопанство територии, но които са уязвими от  антропогенната преса. Не на последно място, площите заети от целеви хабитати са  над 15% от територията на страната, като само&nbsp;  целевите горски хабитати са над 12&nbsp;000 km2.&nbsp; </p>
  <p> 4. Комбинацията от трите карти за целевите обекти (растенията и гъби,  животни и природни местообитания) показва, че концентрацията в отделни квадрати  може да надмине&nbsp; 100 целеви обекта, а в  голяма част от страната е над 40 целеви обекта на UTM квадрат. </p>
  <p> Предоставената информация в тази глава може да се използва и при първите  стъпки в един изключително важен алгоритъм &ndash; този, които се прилага при  търсенето и предварителната преценка на територии за реализиране на нови  инвестиционни намерения &ndash; от териториите за разрастване на населенните места  развитието на пътната инфраструктура и промишлени обекти, до площите за  туристически комплекси, ски писти, голф игрища, ветрогенераторни и  фотоволтаични паркове. За съжаление тези първи стъпки и до сега често се правят  преди да се потърси компетентна експертиза по въпросите свързани с биологичното  разнообразие. Предоставяната тук информация ни най-малко не намалява  необходимостта от конкретна експертиза, но се надяваме да допринесе за  по-доброто разбиране на нейната необходимост от обществото &ndash; от отделния  гражданин на републиката, до държавните служители, представителите на местната,  изпълнителната и законодателната&nbsp; власт.</p>
  <p> От тази гледна точка, колкото по-интензивно е оцветен един UTM квадрат,  толкова по-проблемен е той за развитие на нови инвестиционни намерения свързани  със неблагоприятни въздействия върху околната среда и толкова е по-примамлив да  е в близост до обекти, които са свързани с туризма и особенно за тези, в които  ще се развива познававателен туризъм.</p>
  <p> Надяваме се, че тази най-първа ориентация може да породи интерес в читателя  да научи нещо повече за тези видове и хабитати от родния му край, с които е  принуден да се съобразява или които с гордост да показва на децата си, в  зависимост от гледната му точка,&nbsp; и да се  задълбочи в страниците на Червената книга. </p>
  <p id="author">Вълко Бисерков</p>
</div>
</body>
</html>